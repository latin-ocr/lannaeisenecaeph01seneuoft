ηι L.ANNAEISENECAE

gis quam fortis prudentiae viros, qui negent dolitu-<
rum effe sapientem. Hi vero videntur nunquam in
huiusmodi casum incidisse. alioquin excuffiffet illis
fortuna superbam sapientiam, et ad conseffionem
eos veri etiam invitos compulisset. Satis praestiterit
ratio, fi id unum ex dolore, quod et superest et
abundat, exciderit. ut quidem nullum omnino effe
eum patiatur ‚ nec sperandum ulli , nec concupis-
cendum est. Hunc potius modum servet, qui nec
impietatem imitetur , nec insaniam : et nos in eo te-
neat habitu, qui et piae mentis est, nec emotae.
Fluant lacrimae, sed eaedem desinant: trahantur ex
imo pefitore gemitus, sed iidem et finiantur. Sic rege
animum tuum , ut et sapientibus te approbare poffis ,
et fratribus. Effice, ut frequenter fratris tui memo-
riamttibi velis occurrere , ut illum et sermonibus
celebres , et assidua recordatione repraesentes tibi.
Quod ita denique consequi poteris , fi tibi memo-
riam eius ineundam magis ‚ quam flebilem feceris.
naturale est enim, ut semper animus ab eo refu-
giat , ad quod cum tristitia revertitur. Cogita mo-
destiam eius, cogita in rebus agendis solertiam , in
exsequendis industriam, in promissis constantiam,
Omnia dista eius ac fa&a et aliis expone, et tibi-
met ipse commemora. Qualis fuerit cogita, qualis-
que sperari potuerit. quid enim de illo non tuto
sponderi fratre poffet? Haec, utcunque potui, lon-
go iam fitu obsoleto et hebetato animo composui:
quae fi aut parum respondere ingenio tuo, aut pa-
rum mederi dolori videbuntur, cogita quam non
pos-Ait is alienae vacare consolationi, quem sua ma·

