DE CONSTANTIA SAPJENTIS. '285

se? aut demiffis in profundum catenis Neptunum
potuisse contingi? Ut coelestia humanas manus efi-
fugiunt‚ et ab his qui teinpla diruunt, aut simula-
cra conflant, nihil divinitati nocetur : ita quidquid
fit in sapientem proterve, petulanter, superbe, fru-
stra tentatur. At satius erat, neminem effe qui fa—
cere vellet. Rem difficilem optas humano generi,
innocentiam. Et non fieri, eorumjnterest qui fac·
turi sunt , non eius qui pati, ne fi fiat quidem , non
potest. Immo nescio, an magis vires sapientia osten·-
dat tranquillitatis inter lacessentia : sicut maximum
argumentum est imperatoris armis virisque pollen-
tis, tuta securitas etin hostium terra. Dividamus, fi
tibi videtur, Serene, iniuriam a contumelia. prior
illa natura gravior est: haec levior ‚ et tantum delica-
tis gravis : qua non laeduntur ‚ sed offenduntur. Tan-
ta est tamen animorum dissolutio et vanitas, ut qui*
dam nihil acerbius putent. Sic invenies servum ‚ qui
flagellis quam colaphis caedi malit, et· qui mortem
ac verbera tolerabiliora credat, quam contumeliosa
verba.> Ad tantas ineptias perventum est , ut non do-
lore tantum , sed doloris opinione vexemur ε more
puerorum, quibus metus incutit umbra ‚ et persona-
rum deformitas , et depravata facie83 lacrimas vero
evocant nomina parum grata auribus, et digitorum
motus, et alia ‚ quae impetu quodam erroris impro-
vidi refugiunt.

V.'Iniuria propositum hoc habet, aliquem malo
afficere :malo autem sapientia non relinquit locum„
Unum enim malum illi est turpitudo: quae intrare
eo, ubi iam virtus honestumque est, non potest:

ὲ»

