50 L. A'NNAEI SENECAE

tum sermonem cito abrupit, ille ad coenam non vo=³
cavit, illius vultus aversior visus est. Non deerit fu-
spicioni argumentatio: fimplicitate opus est, et be·-
nigna rerum aestimatione. Nihil nisi quod m oculos
incurret, manifestumque erit, credamus: et quoties
suspicio nostra vana apparuerit, obiurgemus credu- v
litatem. Haec enim castigatio consuetudinem efficiet
non facile credendi.

XXV. Inde et illud sequitur3 ut minimis sordidis-
que rebus non exacerbemur. Parum agilis est puer ,
aut tepidi or aqua potui ‚ aut turbatus torus ‚ aut
mensa negligentius posta Ad ista concitari, insania
est. aeger et infelicis valetudinis est , quem levis aura
contiaxit: affeffi oculi, quos candida vestis obtur-
bat : dissolutus deliciis ‚ cuius latus alieno labore con-
doluit. Mindyridem aiunt fuiffe ex Sybaritarum civi-
tate : qui cum vidiffet fodientem , et altius rastrum
allevantem ‚ laffum se fieri questus, vetuit illum opus
in conspectu suo facere. idem saepius questus est,
quod foliis rosae duplicatis incubuisset. Ubi animum
fimul et corpus voluptates corrupere ‚ nihil tolera-
bile videtur': non quia dura, sed quia molles pati-
mur. Quid enim est cur tuffis alicuius, aut sternuta-
mentum, aut musca parum curiose fugata , nos in
rabiem agat, aut obversatus canis ‚ aut clavis negli-
gentis servi manibus elapsa ἓ Feret iste aequo animo
civile convicium, et ingesta in concione curiave ma-
lediffl, cuius aures tracti subsellii stridor offendit?
Perpetietur hic famem , et aestivae expeditionis fi-
tim, qui puero male diluenti nivem ‚ irascitur?

XXVI. Nulla itaque res magis iracundiam alit,

